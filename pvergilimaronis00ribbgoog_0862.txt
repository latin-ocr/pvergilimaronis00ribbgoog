Absoluta genuini Vergilii recognitione ne eis quidem car·
minibus, quae partim certa testimoniorum fides, partim vetus
superstitio eidem tribuit, iteratas curas meas deesse volui.
nam in his potissimum artis ex parte immaturae reliqniis
pessima fide traditis multa recentiorum hominum subtilitate
vel a coniectandi periculis vindicata vel feliciore conatu emen,
data sunt, ut quenr nunc propono textus admodum ab eo qui
in proecdosi exhibebatur diversus evaserit. Culicem coniecturis
sepultum ad novam quasi lucem excitavit Fridericns hec,
Catalepton potissimum versiculos haud paucos vel illustravit
vel restituit Francisci Buecheleri ingenium et doctrina. acces·
serunt codices incogniti adhuc, Roberti Ellisii maxime studio
excussi, inter quos unus saltem, Corfinianum dico, uni in-

primis Oulicis loco (v. 366) vere divinam attulit medelam: ⁶

vide Cambridge Journal of Philology 1887 p. 153 sqq. et Clas-
sical Review Vl 1892 p. 203 sqq. sed Aemilio Baehrenti‚ qui
satis fere habuerit meas copias in usum suum convertere, vel
nihil vel paucissima me debere confiteor. denique Diras et
Lydiam huic appendici adiunxi, ne opellam meam olim in
his carminibus positam praeclara sospitatorum noviciorum in-
venta nimia obruerent oblivione.

Ceterum Prolegomena appendicis repetere per condiciones
huius editionis non licuit. itaque ne de libris quidem manu-
scriptis pleniorem notitiam hic requiras, aliorum diligentia si
quid novi attulit, quod bonae frugis esset, grato animo col·
legi, collecta tamen non effudi, sed parca manu ad supplendam
supellectilem criticam hic illic adhibui.

mov—⁶·-

 

